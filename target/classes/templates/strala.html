<!DOCTYPE html>
<html lang="en" xmlns:th="http://www.w3.org/1999/xhtml">
<head>
    <meta charset="UTF-8">
    <link rel="stylesheet" type="text/css" href="css/columns.css?version=160">
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    <link rel="stylesheet" href="https://maxcdn.bootstrapcdn.com/bootstrap/3.3.7/css/bootstrap.min.css">

</head>
<body>
<div th:replace="fragments/header :: header"></div>

<div class='some-page-wrapper'>
    <div class='row'>
        <div class='column'>
            <div class='butto'>
                <div th:replace="fragments/buttons :: buttons"></div>
            </div>
        </div>
        <div class='column'>
            <div class='descrip'>
                <div class="pho">
                    <img src="/images/buttons/strala.jpg" class="2" style="width:100%; border-top-left-radius:60px; border-top-right-radius:60px">
                    <a href="/stralagal"><button class="btn"><i class="fa fa-camera" style="font-size:48px;color:rgb(255, 179, 71)"></i></button></a>
                    <a href="/teachers#nowak"><button class="btn2"><i class="glyphicon glyphicon-user" style="font-size:48px;color:rgb(255, 179, 71)"></i></button></a>

                </div>
                <p></p>
                <p>
                    To metoda stworzona w Nowym Jorku przez Tarę Stiles.  Jej celem jest  sprawienie, żeby ludzie rozluźnili się  odzyskali kontakt ze sobą, a przez to prowadzili bardziej świadomy i intuicyjny styl życia oraz radzili sobie  z życiowymi wyzwaniami z lekkością i radością. Praktyka jogi na sposób stralowy to nauka czerpania radości z każdego ruchu i oddechu, nieważne czy jest łatwy, trudny, wychodzi nam czy nie. To także szkoła rozluźnienia i efektywnego zarządzania energią.  Po to, żebyśmy w „prawdziwym” życiu umieli cieszyć się  codziennością i dążeniem do celu, a nie tylko osiągnięciami. Co z tego, że w wieku 40 lat masz wielki dom i stanowisko, skoro po drodze stałeś się wrakiem?                </p>
                <p>
                    Teoretycznie podobne cele deklarują wszyscy jogini.  Wśród etycznych zasad jogi jak wół stoją ahimsa – czyli nie krzywdzenie ( siebie też!) oraz santosha – pielęgnowanie zadowolenia z życia. Jednak nie wszystkie szkoły jogi zdają się to respektować. Nie chodzi tu o konkretne style, raczej o podejście niektórych nauczycieli. Niezdrowy perfekcjonizm, surowość, kontrola, arogancja, namawianie do pogłębiania pozycji na siłę, czasami bardzo mocne fizyczne korekty prowadzące do kontuzji, trwanie w bólu w imię duchowego rozwoju. To ciemne strony jogi, o których niekoniecznie się mówi. Na szczęście są nurty, które przeciwstawiają się takiemu podejściu. Jednym z nich jest Strala.                </p>
                <p>
                    Styl wywodzi się z dynamicznej Vinyasy, ale Tara – była tancerka oraz jej mąż Mike, który długie lata ćwiczył tai chi oraz studiował temat  relacji ciała i umysłu na Harvardzie i Oxfordzie, dodali istotne elementy wynikające ze swojej wiedzy i doświadczeń.                </p>
                <p>
                    Wmawia się nam, że tylko cierpienie rodzi sukces, a ból prowadzi do rozwoju. Pierwsza zasada Strali – drop the struggle – odpuść walkę. Żeby efektywnie się ruszać, robić postępy, doświadczyć medytacji w ruchu – nie musisz napinać wszystkich mięśni, zaciskać szczęk, drżeć na całym ciele. Przede wszystkim nie musisz wcale robić na siłę pozycji, które są niewygodne i nieprzyjemne. Jeżeli czujesz dyskomfort – odpuść. Uśmiechnij się. Po całym dniu chcesz się zrelaksować, a nie kontynuować produkcję hormonów stresu. Oczywiście ciężka praca i systematyczność są bardzo ważne, ale tak samo istotne jest twój stosunek do nich. Czasem delikatne podejście przynosi więcej korzyści na dłuższą metę, niż agresywna droga na skróty. W Indiach poznałam niesamowitych nauczycieli jogi i filozofii – wszyscy byli wyjątkowo pogodnymi, łagodnymi ludźmi. Nie wyobrażam sobie ich robiących asany siłowo i za wszelką cenę.                </p>
<p>
    Asany w Strali tworzą ramę dla eksploracji. Pozycje nie są celem, raczej przystankiem w ciągłym, płynnym ruchu. Twórcom metody zależy na promowaniu naturalnego sposobu poruszania się. Wszystko zaczyna się od centrum ciała, a sekwencje są ułożone tak, żeby łatwiej i przyjemniej przechodziło się przez kolejne asany. Zatem przed przesunięciem się do przodu – odchylamy się do tyłu, a po chwili wysiłku zawsze następuje moment na odpoczynek. Nie ma asan dla początkujących i zaawansowanych – drzewo ze stopą na podłodze jest tak samo super, jak podobna pozycja równoważna ze stopą koło ucha. Niektóre asany są lekko zmodyfikowane, tych, które wymagają nienaturalnej gibkości – w ogóle nie ma.
</p>
                <p>
                    Joga ma ułatwić panowanie nad własnym umysłem. Pomaga w tym praca z asanami i oddechem. Tradycyjnie podkreśla się rolę dyscypliny i pewną surowość praktyki. Czasem mówi się, że ból to droga do wyzwolenia, a pokonywanie trudnych emocji, które pojawiają się na macie, pomaga lepiej radzić sobie w życiu. W niektórych szkołach autorytet nauczyciela jest bardzo silny, instruktorzy zachęcają do ciągłego przekraczania własnych granic i doskonalenia pozycji. Nie raz widziałam na jodze zaciśnięte szczęki, grymasy bólu na twarzy i i słyszałam skrócony oddech. Najczęściej jednak nie jest to wina osoby prowadzącej zajęcia. To są nawyki, które pochodzą z kultury. Od dziecka uczymy się ciężko pracować, żeby osiągnąć sukces, a praca ma się wiązać z poświęceniem i cierpieniem. Realizujemy plany, spełniamy marzenia, tylko nie potrafimy się nimi cieszyć, bo na końcu drogi jesteśmy wypaleni. Żyjemy w pośpiechu, stresie, jedząc byle co, oddychając byle jak, bez kontaktu z samym sobą. Statystyki dotyczące zaburzeń psychicznych są niepokojące. W wieku 30 lat skarżymy się na kłopoty ze snem,  problemy z koncentracją, brak energii, bóle kręgosłupa. Strala została zaprojektowana tak, żeby podkreślić relaksacyjny aspekt jogi. Po 10 godzinach w korpo, ostatnią rzeczą, której potrzebujesz to dowalać sobie podczas praktyki. Czas nauczyć się lekkości i podchodzenia do wyzwań z większym luzem.. Jeżeli nie umiesz czerpać przyjemności z prostej sekwencji asan, tylko stawiasz na maksymalny wysiłek oraz zakresy ruchu to w jaki sposób chcesz cieszyć się codziennym życiem?
                </p>
                <p>
                    Sekwencje są dynamiczne, ale też w pewien sposób lekkie. Zmęczysz się, ale nie skatujesz. Nauczyciel często przypomina  o obserwacji ciała i wygodzie, pokazuje różne warianty. Mocno podkreśla się, że pozycja nie jest celem. Niektórzy pytają czy w takich warunkach da się robić postępy. Aż chciałabym zapytać – postępy w czym? Strala ma różne programy – od bardzo delikatnego GENTLE po intensywny STRONG. Łagodne podejście dobrze wpływa na rozwój fizyczny i na rozciąganie. Na zajęciach masz okazję spróbować zarówno dosyć łatwych, ale i wymagających pozycji. Więc tak – robisz postępy. Ale najważniejsze jest to, że przychodzisz, poruszasz się – całym ciałem, we wszystkich kierunkach, obserwując co jest komfortowe, a co nie. Oddychasz, uśmiechasz się, jesteś tu i teraz. Napięcia odpuszczają.  Uczysz się akceptować siebie i być dla siebie dobrym. Spotykasz fajnych ludzi i spędzasz miło czas. Chociaż przez chwilę przestań myśleć w kategoriach progresu, sukcesu, osiągów. Wtedy nieważne czy będziesz stać na rękach czy eksplorować ruch  w  klęku podpartym – będziesz tak samo zadowolony. A czy właśnie nie o to chodzi nam w jodze? Zachować wewnętrzny spokój i pogodę ducha niezależnie od warunków?
                </p>
                <p>
                    eżeli chcesz obudzić energię kundalini, moce siddhi oraz opanować poruszenia umysłu na tyle, żeby siłą woli zatrzymać bicie swojego serca, obawiam się, że Strala Joga może być niewystarczająca;) Wtedy najlepiej udać się do Indii, ponieważ nie sądzę, żeby jakolwiek praktyka na Zachodzie cię do tego doprowadziła. Ale jeżeli chcesz po prostu poczuć się lepiej, odstresować, uspokoić umysl,  doświadczyć medytacji w ruchu oraz złapać lepszy kontakt ze sobą – to dobrze trafiłeś.
                </p>
                <iframe width="560" height="315" src="https://www.youtube.com/embed/hWmDNpvWv8w" frameborder="0" allowfullscreen></iframe>
            </div>
        </div>
    </div>
</div>
<div th:replace="fragments/footer :: footer"></div>
</body>
</html>